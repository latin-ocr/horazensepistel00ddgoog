58 EPISTOLARUM

Dum studet urbanus tenditque disertus haberi.
Decipit exemplar vitiis imitabile. Quodsi
Pallerem casu, biberent exsangue cuminum.

O imitatores ‚ servum pecus ‚ ut mihi saepe
Bilem, saepe iocum vestri movere tumultus!
Libera per vacuum posui vestigia princeps,

Non aliena meo pressi pede. Qui sibi fidet,

Dux reget examen. Parios ego primus iambos
Ostendi Latio, numeros animosque secutus
Archilochi, non res et agentia verba Lycamben.
Ac -- ne me foliis ideo brevioribus ornes,

Quod timui mutare modos et carminis artem —-
Temperat Archilochi musam pede mascula Sappho,
Temperat Alcaeus, sed rebus et ordine dispar
Nec socerum quaerit, quem versibus oblinat atris ‚
Nec sponsae laqueum famoso carmine nectit.
Hunc ego, non alio dictum prius ore, Latinus
Vulgavi fidicen. Iuvat immemorata ferentem
Ingenuis oculisque legi manibusque teneri.

Scire velis, mea cur ingratus opuscula lector
Laudet ametque domi, premat extra limen iniquus ⁶?
Non ego ventosae plebis suffragia venor

Impensis coenarum et tritae munere vestis3

Non ego ‚ nobilium scriptorum auditor et ultor,
Grammaticas ambire tribus et pulpita dignor.
Hinc illae lacrimae. „Spissis indigna theatris
„Scripta pudet recitare et nugis addere pondus“
Si dixi3 ‚‚Rides“ ait, „et Iovis auribus ista
„Servas3 fidis enim, manare poetica mella

„Te solum ‚ tibi pulcher.“ Ad haec ego naribus uti
Formido et, luctantis acuto ne secer ungui,
„Displicet iste locus“ clam0‚ et diludia posco.
Ludus enim genuit trepidum certamen et iram ,
.Ira truces inimicitias et funebre bellum.

20

301

35.

40

45

 

