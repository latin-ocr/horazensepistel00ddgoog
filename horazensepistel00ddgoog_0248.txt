32 . EPISTOLARUM

Quid valeant humeri. Cui lecta potenter erit res ‚
Nec facundia deseret hunc' nec lucidus ordo.

Ordinis haec virtus erit et venus, aut ego fallor,
Ut iam nunc dicat iam nunc debentia dici ‚
Pleraque differat et praesens in tempus omittat.

In verbis etiam tenuis cautusque serendis,

Hoc amet, hoc spernat promissi carminis auctor.
Dixeris egregie, notum si callida verbum
Reddiderit iunctura novum. Si forte necesse est,
Iudiciis monstrare recentibus abdita rerum,
Fingere cinctutis non exaudita Cethegis
Continget, dabiturque licentia sumta pudenter3

Et nova fictaque nuper habebunt verba fidem, si
Graeco fonte cadent parce detorta. Quid autem
Caecilio Plautoque dabit Romanus , ademtum
Virgilio Varioque? ego cur, acquirere pauca

Si possum, invideor, cum lingua Catonis et Enni
Sermonem patrium ditaverit et nova rerum
Nomina protulerit? Licuit semperque licebit
Signatum praesente nota producere nomen.

Ut silvae foliis pronos mutantur in annos ‚

Prima cadunt, ita verborum vetus interit aetas ‚ ⁸·
Et iuvenum ritu florent modo nata vigentque.
Debemur morti nos nostraque, 'sive receptus ἱ
Terra Neptunus classes aquilonibus arcet,

Regis opus, sterilisque palus diu aptaque remis
Vicinas urbes alit et grave sentit aratrum, ,

Seu cursum mutavit iniquum frugibus amnis ‚
Doctus iter melius. Mortalia facta peribunt,
Nedum sermonum stet honos et gratia vivax.
Multa renascentur quae iam cecidere, cadentque
Quae nunc sunt in honore vocabula , si volet usus,
Quem penes arbitrium est et ius et norma loquendi.

Res gestae regumque ducumque et tristia bella

50

55

55

70

