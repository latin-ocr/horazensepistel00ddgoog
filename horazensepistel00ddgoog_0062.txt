14 EPISTOLARUM

Debes hoc' etiam rescribere , sit tibi curae ,
Quantae conveniat, Munatius, An male sarta
Gratia nequidquam coit, et rescinditur? At vos
Seu calidus sanguis seu rerum inscitia vexat,
Indomita cervice feros, ubicunque locorum
Vivitis indigni fraternum rumpere foedus.
Pascitur in vestrum reditum votiva iuvenca.

Ἄ EPISTOLA IV.
AD ALBIUM TIBULLUM.

Albi, nostrorum sermonum candide iudex,

Quid nunc te dicam facere in regione Pedana?
Scribere quod Cassi Parmensis opuscula vincat,
An tacitum silvas inter reptare salubres, ‘
Curantem quidquid dignum sapiente bonoque est?
Non tu corpus eras sine pectore3 di tibi formam,
Di tibi divitias dederunt artemque fruendi.

Quid voveat dulci nutricula maius alumno ,

Qui sapere et fari possit quae sentiat, et cui
Gratia, fama, valetudo contingat abunde,

Et mundus victus·non deficiente crumena?

Inter spem curamque, timores inter et iras
Omnem crede diem tibi diluxisse supremum:
Grata superveniet, quae non sperabitur hora.

Me pinguem et nitidum bene curata cute vises,

Cum ridere voles, Epicuri de grege porcum.

‘R EPISTOLA V.
AD TORQUATUM.

Si potes Archiacis conviva recumbere lectis,

Nec modica coenare times olus omne patella,
Supremo te sole domi, Torquate, manche.

Vina bibes iterum Tauro diffusa palustres

Inter Minturnas Sinuessanumque Petrinum.

Sin melius quid habes, arcesse, vel imperium fer!

30

35

10

15

 

 

 

