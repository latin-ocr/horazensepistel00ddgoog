36 nris'romsstm

·Aut ad humum maerore gravi deducit et angit;
Post effert animi motus interprete lingna.

Si dicentis erunt fortunis absona dicta ,

Romani tollent equites peditesque cachinnum.
Intererit multum, divusne loquatur an heros,
Maturusne senex an. adhue florente iuventa
Fervidus‚ et matrona potens an sedula nutrix,
Mercatorne vagus cultorne virentis agelli,
Colchus an Assyrius, Thebis nutritus an Argis.

Aut famam sequere, aut sibi convenientia finge.

Scriptor honoratum si forte reponis Achillem,
Impiger, iracundus, inexorabilis , acer

Iura neget sibi nata, nihil non arroget armis·
Sit Medea ferox invictaque, flebilis Ino,
Perfidus Ixion, Io vaga, tristis Orestes.

Si qnid inexpertum scenae committis , et audes
Personam formare novam, servetur ad imum,
Qualis ab incepto processerit, et sibi constet.
Difficile est proprie communia dicere3 tuque
Rectius Iliacum carmen deducis 1n actus,
Quam si proferres ignota indictaque primus.
Publica materies privati iuris erit, si

Non circa vilem patulumque moraberis orbem.
Nec verbum verbo curabis reddere fidus
Interpres, nec desilies imitator in artum,‘'

Unde pedem proferre pudor vetet aut operis lex.

Nec sic incipies, ut scriptor cyclicus olim:
„Fortunam Priami cantabo et nobile bellum.“
Quid dignum tanto feret hic promissor hiatu?
Parturient montes, nascetur ridiculus mus.
Quanto rectius hic , qni nil molitur inepte:

„Dic mihi, Musa, virum , captae post tempora Troiae

„Qui mores hominum multorum vidit et urbes.“

Non fumum ex fulgore, sed ex fumo dare lucem

Cogitat, ut speciosa dehinc miracula promat,

110

115

, ,, 120

125

130

135

140

