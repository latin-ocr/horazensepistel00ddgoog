54 EPISTOLARUM

Nolito ad versus tibi factos ducere plenum

Laetitiae: clamabit enim: „pulchrel bene! recte!“‚

Pallescet super his, etiam stillabit amicis

Εις oculis rorem, saliet, tundet pede terram. 430
Ut, qui conducti plorant in funere, dicunt

Et faciunt prope plura dolentibus ex animo, sie

Derisor vero plus laudatore movetur.

Reges dicuntur multis urgere culullis

Et torquere mero, quem perspexisse laborant, 435
An sit amicitia dignus; si carmina condeS,

Nunquam te fallant animi sub vulpe latentes,

Quinctilio si quid recitares, „corrige , sodes ,

„ Hoc “ aiebat „et hoc.“ Melius te posse negare8‚

Bis terque expertum frustra, delere iubebat 440
Et male tornatos incudi reddere versus.

Si defendere delictum quam vertere malles,

Nullum ultra verbum aut* operam insumebat inanem,

Quin sine rivali teque et tua solus amares,

Vir bonus et prudens versus reprehendet inerteS, 445
Culpabit duros, incomtis allinet atrum

Transverso calamo signum, ambitiosa recidet

ornamenta, parum claris lucem dare coget, ’

, Arguet ambigue dictum , mutanda notabit,

Fiet Aristarchus; non dicet: „cur ego amicum 450
„offendam in nugis?“ Hae nugae seria ducent
In mala derisum semel exceptumque sinistre.

Ut mala quem scabies aut morbus regius urget

Aut fanaticus error et iracunda Diana, ⁹

Vesanum tetigisse timent fugiuntque poetam , 455
Qui sapiunt3 agitant pueri incautique sequuntur. ⁶

Hic, dum sublimis versus ructatur et errat,

Si veluti merulis intentus decidit auceps

· In puteum foveamve‚ licet „succurrite “ longum

Clamet „io eivesl-“3 non sit qui tollere curet. 460
Si curet quis opem ferre et demittere funem,
„Qui scis, an prudens huc se proiecerit atque

