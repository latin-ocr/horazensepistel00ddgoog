8 ΕΡιεΤοιΑΒωι

Mane domo vigilare, clienti promere iura,

Cautes nominibus rectis expendere nummos ,
Maiores audire, minori dicere per quae

Crescere res posset ,- minui damnosa libido.

Mutavit mentem populus levis , et calet uno
Scribendi studi03 pueri patresque severi

Fronde comas vincti coenant et carmina dictant.
lpse ego , qui nullos me affirmo scribere versus,
Iuvenior Parthis mendacior, et prius orto

Sole vigil calamum et chartas et scrinia posco.
Navim agere ignarus navis timet, abrotonum aegro
Non audet nisi qui didicit dare; quod medicorum est,
Promittunt medici, tractant fabrilia fabri3
Scribimus indocti doctique poemata passim.

, Hic error tamen et levis haec insania quantas

Virtutes habeat, sic collige: vatis avarus

Non temere est animus3 versus amat, hoc studet unum;

Detrimenta, fugas servorum, incendia ridet,

Non fraudem socio puerove incogitat ullam

Pupillo; ¹vivit siliquis et pane secund03

Militiae quanquam piger et malus , utilis urbi,

Si das hoc, parvis quoque rebus magna iuvari.

Os tenerum pueri, balbumque poeta figurat,

Torquet ab obscoenis iam nunc sermonibus aurem,

Mox etiam pectus praeceptis format amicis ,

Asperitatis et invidiae corrector et irae,

Recte facta refert, orientia tempora notis

Instruit exemplis , inopem solatur et aegrum.

Castis cum pueris ignara puella mariti

Disceret unde preces, vatem ni Musa dedisset?

Poscit opem chorus et praesentia numina sentit,

Coelestes implorat aquas docta· prece blandus,

Avertit morbos, metuenda pericula pellit,

Impetrat et pacem et locupletem frugibus annum.
Carmine di superi placantur, carmine manes,

’ Agricolae prisci, fortes parvoque beati,

⁰ Condita post frumenta levantes tempore festo

’ ’125 -·

105

110

115

120

 

130

135

140

